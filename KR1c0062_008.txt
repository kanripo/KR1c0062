# -*- mode: mandoku-view -*-
#+TITLE: 三家詩拾遺
#+DATE: 2015-09-23 09:37:13
#+PROPERTY: JUAN 8
<pb:KR1c0062_WYG_008-1a>¶
欽定四庫全書¶
　三家詩拾遺卷八¶
　　　　　　　　　　柳州府知府范家相撰¶
　小雅¶
節南山¶
　董仲舒曰周室之衰其卿大夫緩於義而急於利無¶
　推讓之風而有争田之訟故詩人疾而刺之　韋昭¶
　曰節南山平王時作¶
<pb:KR1c0062_WYG_008-1b>¶
　　按四章瑣瑣姻婭則無膴仕豈江都所云無推讓¶
　　之風耶若争田之訟如下篇皇父徹我牆屋田卒¶
　　汚萊大雅瞻卬所云人有土田汝覆奪之是也¶
節彼南山　憂心如惔(韓作炎說/文作㶣同)　何用不監¶
　韓傳節視也監領也(釋/文)¶
昊天不慵降此鞠凶¶
　韓傳慵作庸易也(釋/文)　薛君曰萬人顒顒仰天告愬¶
　(文選/注)¶
<pb:KR1c0062_WYG_008-2a>¶
　　以庸為易言天之降訩必俟其惡稔而降不易降¶
　　也¶
四牡項領　蹙蹙靡所騁¶
　魯詩劉向曰久駕而長不得行項領不亦宜乎易曰¶
　臀旡膚其行次且此之謂也(新/序)¶
　韓詩薛君曰騁馳也(文選/注)¶
　　鄭氏以四牡為人君所駕今但養大其領而不為¶
　　用喻大臣自恣不為王用與劉說同非奔走勞敝¶
<pb:KR1c0062_WYG_008-2b>¶
　　之狀¶
正月¶
正月繁霜　民之訛言亦孔之將¶
　魯詩霜降失節不以其時　民之訛言亦孔之將言¶
　民以是為非甚衆大也(俱劉向/政事疏)¶
瞻彼中林侯薪侯蒸　視天夢夢¶
　韓傳夢夢惡貌(釋/文)　外傳曰瞻彼中林侯薪侯蒸言¶
　朝廷皆小人也¶
<pb:KR1c0062_WYG_008-3a>¶
維號斯言有倫有脊¶
　董仲舒曰物莫不有凡號號莫不有散名事各順於¶
　名名各順於天天人之際合而為一謂之德道詩曰¶
　維號斯言有倫有脊此之謂也¶
　　以號為名嫉邪思正其義亦長蓋名不正則言不¶
　　順事不成至於民無所措手足為害大矣幽王寵¶
　　妾為妻訛言以是為非名之不正莫斯為甚是可哀也¶
夭夭是㭬(夭夭蔡邕作天夭/㭬作加韓作㧻)¶
<pb:KR1c0062_WYG_008-3b>¶
　張衡曰速速方穀天夭亦加(夭通/妖)¶
十月之交¶
　齊詩翼奉曰竊讀齊詩聞五際之要十月之交篇¶
　梅福曰杜亡秦之路數御十月之交(本/傳)　孟康曰十¶
　月之交刺后族太盛也¶
　魯詩鄭氏曰此為厲王之詩經師移易其次第耳幽王¶
　時司徒乃鄭桓公友非此篇所云番也(詩/譜)¶
　　顔師古述魯詩作厲王詩知鄭所云亦本魯詩並¶
<pb:KR1c0062_WYG_008-4a>¶
　　緯書之說　按中樞擿雒貳曰昌受符厲借嬖¶
　　十之世權在相又曰剡者配姬以放賢山崩川潰¶
　　納小人家伯異哉震推度灾曰十月之交氣之相¶
　　交周之十月夏之八月日及其食也君弱臣強故¶
　　天垂象以其徵辛者正秋之王氣卯者正春之臣¶
　　位日為君辰為臣八月之日交卯食辛矣辛之為¶
　　君幼弱而不明卯之為臣秉權而為政故辛之言¶
　　新隂氣盛而陽微生其君細弱而任卯臣也以上¶
<pb:KR1c0062_WYG_008-4b>¶
　　緯書皆指厲王夫國語明載幽之三年西周三川¶
　　皆震所謂山冡崒崩也是年三川竭所謂高岸為¶
　　谷深谷為陵也王基杜預以長厯推之斷其非厲¶
　　王之詩甚明¶
彼月而食則維其常此日而食于何不臧¶
　魯訓厲王無道内嬖熾盛政化失理故致灾異日為¶
　之食為不善也(谷永傳顔師/古&KR0274;魯訓)¶
　韓詩内傳月食非常也比之日猶常也日食則不臧¶
<pb:KR1c0062_WYG_008-5a>¶
　矣(漢書天文/志注引傳)¶
　　按魯詩如鄭氏自此篇至小宛皆厲王詩而韓詩¶
　　異¶
皇父卿士番維司徒　艷妻煽方處(魯作閻妻/煽方熾)¶
　魯詩閻妻驕煽日以不臧(顔師古注閻妻嬖寵之族/也皇父卿士番維司徒皆)¶
　(以刺厲王滛於色故皇/父之属因嬖寵而為官)¶
　　按谷永疏又有抑褒閻之亂語或魯詩别有可証¶
　　歟艷緯書又作剡¶
<pb:KR1c0062_WYG_008-5b>¶
抑此皇父　不憗遺一老　韓傳抑意也(意音/噫)憗誾也¶
　(釋/文)¶
雨無正¶
　劉安世曰少讀韓詩雨無極篇序曰雨無極大夫刺¶
　幽王也首有雨無其極傷我稼穡八字(集/傳)¶
淪胥以鋪(韓作熏胥以痡又作熏魯齊韓/皆作熏顔師古曰謂相熏蒸也)¶
　韓傳熏帥也胥相也痡病也言此無罪之人而使有¶
　罪者相帥而病之是其太甚也(漢書/注)¶
<pb:KR1c0062_WYG_008-6a>¶
小旻¶
謀猶回遹(韓作/泬)　韓詩薛君曰回泬邪僻也(文選/注)¶
&KR1605;&KR1605;訿訿(韓&KR1605;/作潝)　韓傳不善之貌(爾雅不/供職也)¶
民雖靡膴(韓作/腜)　韓傳靡腜猶無幾何(釋/文)¶
　　王肅膴讀作幠大也言無大有人也意同韓¶
小宛¶
翰飛戾天(韓戾/作厲)　韓詩厲疾也(文選/注)¶
哀我填寡宜岸宜獄¶
<pb:KR1c0062_WYG_008-6b>¶
　韓傳填作疹苦也鄉亭之繫曰岸朝廷曰獄(釋/文)¶
小弁¶
　趙岐曰小弁伯竒之詩也伯竒仁人而父虐之故作¶
　小弁之詩曰何辜于天親親而悲怨之詞也(孟子/注)¶
　　孫疏謂伯竒當是宜臼然魯詩原作伯竒也¶
　魯詩王充曰伯竒放流首髪早白故曰維憂用老(論/衡)¶
　蔡邕曰伯竒既逐履霜以足採葶花以食其隣大夫¶
　閔之乃賦小弁(琴/操)¶
<pb:KR1c0062_WYG_008-7a>¶
　　按如琴操亦是賦小弁而非作也王充之說何以¶
　　云¶
疢如疾首　韓傳疢作疛心疾也(釋/文)¶
有漼者淵萑葦淠淠¶
　韓外傳有漼者淵萑葦淠淠言大者無所不容也¶
　　意以淵喻父母以萑葦自比也¶
巧言¶
僭始既涵　韓傳涵作減少也(釋/文)¶
<pb:KR1c0062_WYG_008-7b>¶
匪其止共(韓作/恭)維王之卭¶
　魯詩劉向曰此傷奸臣蔽主以為樂者也(説/苑)¶
　韓外傳匪其止恭言不恭其職事而病其王也¶
躍躍毚兔遇犬獲之¶
　韓傳作趯趯往來之貌獲得也言趯趯之毚兔數往¶
　來逃匿其跡有時遇犬獲之(司馬彪/史記注)¶
何人斯¶
我心易也　韓傳易作施善也(釋/文)¶
<pb:KR1c0062_WYG_008-8a>¶
伯氏吹塤仲氏吹篪　出此三物以詛爾斯¶
　魯詩世本暴辛公作塤蘓成公作篪　譙周古史古¶
　有塤箎尚矣周幽王時二公特善其事耳¶
　韓詩盟詛所用天子諸侯以牛豕大夫以犬庶人以¶
　雞(禮記正義/許氏引傳)¶
谷風　将恐将懼　韓傳将辭也(釋/文)¶
蓼莪　無父何怙無母何恃　韓傳怙頼也恃負也(釋/文)¶
大東¶
<pb:KR1c0062_WYG_008-8b>¶
周道如砥其直如矢君子所履小人所視¶
　韓外傳周道如砥其直如矢言其易也君子所履小¶
　人所視言其明也¶
佻佻公子(佻韓/作趯)　粲粲衣服(粲韓/作采)¶
　韓詩趯趯往來貌(釋/文)　薛君曰采采盛服貌(釋/文)¶
東有啟明西有長庚¶
　韓詩太白晨出東方為啟明昏見西方為長庚(史記/注)¶
維南有箕不可以簸揚維北有斗不可以挹酒漿¶
<pb:KR1c0062_WYG_008-9a>¶
　韓外傳夫擅使人之權而不能制衆於下則在位者¶
　非其人也維南有箕不可以簸揚言有其位無其事¶
　也¶
四月¶
百卉具腓亂離莫莫¶
　韓詩薛君曰腓變也言俱變而為黄也莫散也(文選/注)¶
無将大車¶
　荀子曰君人者不可以不慎取臣匹夫者不可以不¶
<pb:KR1c0062_WYG_008-9b>¶
　慎取友詩曰無将大車維塵冥冥(大畧/篇)¶
　魯傳周大夫有親信小人者其臣諫之而作是詩¶
　韓外傳春樹桃李夏得隂其下秋得食其實春樹蒺¶
　藜夏不可採其葉秋得其刺焉由此觀之在所樹也¶
　詩曰無将大車維塵冥冥¶
　　小人始則曲意以奉君子一旦得志反逐君子千¶
　　古一轍進人不可不慎也毛詩以為刺大夫将小¶
　　人與三家同¶
<pb:KR1c0062_WYG_008-10a>¶
鼓鐘¶
　韓詩鄭氏曰昭王之時鼓鐘所為作也(鄭注中侯/握河紀)¶
以雅以南以籥不僣(韓詩以雅以南下有韎任/朱離句見後漢陳禪傳)¶
　韓詩薛君曰南夷之樂曰南惟南可以和於樂者以¶
　其人聲音及籥不僭差也(後漢/書注)王者舞六代之樂四¶
　夷之樂大德廣之所及也(文選/注)¶
　　陳忠劾陳禪疏云古者合歡之樂舞於堂四夷之¶
　　樂陳於門故詩云以雅以南韎任朱離注云毛詩¶
<pb:KR1c0062_WYG_008-10b>¶
　　無韎任朱離之文蓋齊魯詩也今按薛君之訓則¶
　　韓亦有此句矣毛傳亦有韎任朱離之訓但無詩¶
　　文　如薛君說則南當為南夷之樂非二南也¶
楚茨　苾(韓作/馥)芬孝祀　韓詩薛君曰馥香也(文選/注)¶
信南山¶
中田有廬疆場有瓜¶
　韓外傳古者八家而井田方里為一井廣三百步長¶
　三百步為一里其田九百畞廣一步長百步為一畞¶
<pb:KR1c0062_WYG_008-11a>¶
　廣百步長百步為百畞八家為隣家得百畞餘夫各¶
　得二十五畞家為公田十畞餘二十畞共為廬舍各¶
　得二畞半出入更守疾病相憂患難相救有無相貸¶
　飲食相召嫁娶相謀漁獵分得仁恩施行是以其民和¶
　親而相好詩曰中田有廬疆場有瓜¶
　　此當合何休班固叅以左國觀之始明¶
甫田　倬彼甫田　韓傳倬作箌(音/卓)卓也大也(釋/文)¶
大田¶
<pb:KR1c0062_WYG_008-11b>¶
秉畀炎火　有渰(韓作/弇)淒淒興雨(韓作/雲)祁祁¶
　韓傳秉作卜報也(釋/文)　外傳有弇淒淒興雲祁祁以¶
　是知太平之無飄風疾雨明矣¶
　　韓意以為是太平之風雨則知詩非刺時矣下章¶
　　以介景福義同¶
以享以祀以介景福¶
　韓外傳人事修則順於鬼神順於鬼神則降福孔皆¶
裳裳者華¶
<pb:KR1c0062_WYG_008-12a>¶
左之左之君子宜之右之右之君子有之¶
　荀子曰此言君子能以義屈伸變化也　魯詩劉向¶
　曰君子者無所不宜也禆冕厲戒立於廟堂之上有¶
　司執事無不敬者斬衰裳苴絰立於䘮次賔客弔唁無¶
　不哀者被甲纓胄立於桴鼓之間士卒無不勇者故¶
　仁足以懷百姓禮足以安危國信足以結諸侯強足¶
　以拒患難勇足以率三軍故曰為左亦宜為右亦宜¶
　(新/序)¶
<pb:KR1c0062_WYG_008-12b>¶
桑扈¶
君子樂胥受天之祜　賈誼曰胥相也祜大福也(新/書)¶
匪徼匪傲　飲酒者不徼幸不傲慢則福禄就而求之¶
　(漢五行志/注引詩)¶
鴛鴦¶
戢其左翼　摧之秣之¶
　韓詩戢揵也揵其噣於左也摧委也猶食也(釋/文)¶
　　按禽鳥之宿皆揵其噣於翼後人多不省覧此注¶
<pb:KR1c0062_WYG_008-13a>¶
頍弁　先集維霰　韓詩薛君曰霰英也(文選/注)¶
　　天将雪六花先散為英毛以為暴雪不如韓長¶
車舝　以慰我心　韓傳慰作愠恚也(釋/文)¶
青蠅　袁孝政曰衞武公信讒詩人刺之(按袁說見劉/子注疑誤)¶
搆我二人　韓傳搆亂也(釋/文)¶
賔之初筵¶
　韓詩衛武公飲酒悔過也言賔初就筵之時賔主秩¶
　秩然俱敬也賔既醉止不知其為惡也(後漢/書注)¶
<pb:KR1c0062_WYG_008-13b>¶
　　朱子以是詩與抑戒相似必武公自悔之作當從¶
　　韓義然詩曰大侯旣抗曰烝衎烈祖明是天子燕¶
　　射擇賔祭祀之禮詩所謂賔乃武公之自謂蓋入¶
　　為卿士為王之賔也韓亦未嘗指為武公之賔¶
威儀反反(韓作/昄昄)　韓傳昄昄善也(釋/文)¶
魚藻　有頒其首　韓傳頒衆貌(釋/文)¶
　　魚之在藻衆首向上猶臣侍君飲莫不仰首向上¶
　　視君也下章有莘其尾則燕畢而散矣¶
<pb:KR1c0062_WYG_008-14a>¶
采菽¶
　孔鮒曰古之明王所以敬諸侯也(孔叢/子)　韋昭曰王¶
　錫諸侯命服之樂也(國語/注)¶
彼交匪紓天子所予　韓外傳言必交吾志然後予也¶
平平左右　韓傳作便便左右閑習之貌(釋/文)¶
紼纚維之　福禄膍之　韓傳纚筰也膍作肶厚也(釋/文)¶
　　筰大索也孫炎曰舟止繫之於木戾竹為大索¶
角弓¶
<pb:KR1c0062_WYG_008-14b>¶
民之無良相怨一方受爵不讓至于已斯亡¶
　韓傳良善也言王者所為無有善者各相與於一方¶
　而怨之(漢書/注)　外傳民皆居一方而怨其上不亡者¶
　未之有也受爵不讓至于巳斯亡言能知於人而不¶
　能自知也¶
如食宜(韓作/儀)饇雨雪瀌瀌(韓作/麃麃)見晛曰消(韓作曣/晛聿消)¶
　韓傳儀我也曣晛日出也(釋/文)¶
　魯詩劉向曰君子道消則政日亂故為否小人道消¶
<pb:KR1c0062_WYG_008-15a>¶
　則政日治故為泰詩曰雨雪瀌瀌見晛曰消與易同¶
　義(封/事)¶
都人士　孔頴達曰首章毛氏有之三家則亡今韓詩¶
　實無首章　按春秋襄十二年傳引此行歸于周二¶
　句服䖍曰&KR0483;詩也蓋據三家詩言之也禮記緇衣長¶
　民者衣服不貳節全引首章則三家失之矣　緇衣¶
　引此乃美其君子而思念之詞毛傳引之以為傷今¶
　思古之詩¶
<pb:KR1c0062_WYG_008-15b>¶
黍苗　韋昭曰道召伯&KR0274;職勞來諸侯也¶
我任我輦我車我牛我行旣集蓋云歸哉¶
　荀子曰仁人在上百姓貴之如帝親之如父母為之¶
　出死斷亡而愉者無他焉詩云云¶
白華¶
英英(韓作/泱泱)白雲念子懆懆(韓作/㤄)¶
　韓傳泱泱雲貌㤄㤄意不悅好也(釋/文)¶
緜蠻¶
<pb:KR1c0062_WYG_008-16a>¶
　韓詩薛君曰緜蠻文貌(文選/注)¶
飲之食之教之誨之¶
　董仲舒曰先飲食而後教誨言治人也¶
　¶
　¶
　¶
　¶
　¶
<pb:KR1c0062_WYG_008-16b>¶
　¶
　¶
　¶
　¶
　¶
　¶
　¶
　三家詩拾遺卷八¶

