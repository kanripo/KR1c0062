# -*- mode: mandoku-view -*-
#+TITLE: 三家詩拾遺
#+DATE: 2015-09-23 09:37:13
#+PROPERTY: JUAN 5
<pb:KR1c0062_WYG_005-1a>¶
欽定四庫全書¶
　三家詩拾遺卷五¶
　　　　　　　　　　栁州府知府范家相撰¶
　國風¶
淇奥¶
緑竹猗猗(韓作/菉&KR1512;)瑟兮僴兮赫兮咺兮(咺韓詩/作宣)有匪君子¶
(匪韓詩/作邲)¶
　韓詩内傳菉&KR1512;篇筑也邲美也僴美貌宣顯也(正/義)¶
<pb:KR1c0062_WYG_005-1b>¶
　　毛傳緑王芻竹篇筑是二草名李廵陸璣皆曰一¶
　　草二名而正義引终朝采緑以非之但韓詩又止¶
　　是一草其不同如此按淇園千畆竹故朱子解為¶
　　緑色之竹是也不有竹竿之詩可証乎¶
緑竹如簀¶
　韓詩薛君曰簀積也緑䓯(&KR1512;/同)盛如積¶
考槃¶
　韓詩槃作盤澗作干傳曰地下而黄曰干(文選/注)磽确¶
<pb:KR1c0062_WYG_005-2a>¶
　之處也(釋/文)¶
　　黄櫄以考槃為扣盤引鐘鼓弗考為証從韓詩也¶
考槃在阿碩人之薖¶
　韓詩薖作&KR2551;傳曰曲景曰阿(釋/文)&KR2551;美貌(文選/注)¶
碩人¶
　魯詩劉向曰荘姜始至操行衰墮淫佚冶容傅母諭¶
　之云子之家世尊崇當為法則子之質聰達于事當¶
　為人表式衣錦絅裳飾在輿馬是不貴徳也乃作碩¶
<pb:KR1c0062_WYG_005-2b>¶
　人之詩姜遂感而自修也(列女/傳)¶
　　左傳荘姜美而無子衛人為之賦碩人豈其行衰¶
　　墮而好淫佚乎但魯詩本其始至而言之按之詩¶
　　文義亦可通當備一説¶
巧笑倩兮美目盻兮¶
　韓詩倩蒼白色盻黑色(釋/文)¶
大夫夙退¶
　韓詩退罷也(釋/文)¶
<pb:KR1c0062_WYG_005-3a>¶
北流活活(活韓/作濊)　鱣鮪發發(韓作/鱍鱍)　庶姜孽孽庶士有¶
朅(孽韓作䡾/朅作桀)¶
　韓詩内傳濊濊流貌䡾䡾長貌桀健也(釋/文)¶
　　説文車行載高之貌韓訓為長高車載人則見其¶
　　長¶
氓¶
氓之蚩蚩　将子無怒　體無咎言(體無/履也)¶
　韓詩内傳氓美貌將辭也履幸也(釋/文)¶
<pb:KR1c0062_WYG_005-3b>¶
隰則有泮¶
　韓詩泮障也(釋/文)¶
芄蘭¶
童子佩觽　垂帶悸兮　能不我甲¶
　魯詩能治煩亂者佩觽能射御者佩玦(劉向/説苑)¶
　韓詩甲作狎　按毛傳亦以甲訓狎¶
伯兮¶
伯兮朅兮邦之桀兮¶
<pb:KR1c0062_WYG_005-4a>¶
　韓詩朅作偈傳曰偈桀挺也疾驅貌(釋/文)¶
木𤓰¶
　賈誼曰木𤓰下報上也(見晁氏/詩序)¶
　　齊桓為盟主以衛人言之曰報上¶
黍離¶
　魯詩劉向曰衛宣公之子夀閔其兄且見害作憂思¶
　之詩黍離是也(新/序)¶
　　新序載伋之傅母作二子乗舟壽作黍離王應麟¶
<pb:KR1c0062_WYG_005-4b>¶
　　曰齊詩與魯同¶
　韓詩黍離伯封作也昔尹吉甫信後妻之䜛而殺孝¶
　子伯竒其弟伯封求而不得作黍離之詩(曹植/集)¶
　　如魯韓則此詩皆弟憂其兄之詞事適相類而所¶
　　傳各異但尹吉甫為王朝之臣韓説猶為可通¶
彼黍離離彼稷之苗¶
　韓詩離離黍貌詩人求亡不得憂懑不識于物視彼¶
　黍離離然憂甚之時反以為稷之苗乃自知其憂之¶
<pb:KR1c0062_WYG_005-5a>¶
　甚也(太平/御覧)¶
君子于役¶
曷其有佸　韓詩佸至也(釋/文)¶
君子陽陽¶
君子陶陶　韓詩陶陶暢也(後漢/書注)¶
揚之水¶
不與我戌申　韓詩戍舎也(釋/文)¶
中谷有蓷　韓詩蓷茺蔚也(釋/文)¶
<pb:KR1c0062_WYG_005-5b>¶
　　茺蔚即益母朱傳從之毛訓為鵻則菴閭也上林¶
　　賦菴閭軒于陸璣証之按詩曰暵其修暵其濕則¶
　　似是菴閭非益母也¶
兔爰¶
雉罹于罿　韓詩薛君章句曰施于車上曰罿¶
葛藟¶
　皇甫謐曰刺桓王詩　崔靈恩曰桓王詩(俱正/義)¶
大車¶
<pb:KR1c0062_WYG_005-6a>¶
　魯詩劉向曰楚伐息虜其君使守門将妻其夫人而¶
　納之楚王出遊夫人遂出見息君曰終不以一身更¶
　貳夫生離于地上豈若死離于地下乃作詩曰榖則¶
　同室死則同穴遂自殺君子謂夫人説于行故序之¶
　於詩¶
　　大車毳衣皆大夫車服詩曰畏子不奔其義安在¶
　　乎¶
緇衣¶
<pb:KR1c0062_WYG_005-6b>¶
緇衣之蓆兮　韓詩蓆儲也(釋/文)¶
大叔于田¶
　齊詩匡衡曰鄭伯好勇而國人暴虎(封/事)¶
　　袒裼暴虎毛鄭指叔叚而齊詩泛指國人時無左¶
　　傳故説之而解&KR0296;耳¶
兩驂如舞叔在藪¶
　韓詩兩驂左右驂騑(薛君注/文選)禽獸之居曰藪(釋/文)¶
清人¶
<pb:KR1c0062_WYG_005-7a>¶
二矛重喬　韓詩喬作鷮　重喬毛訓累荷鄭云矛矜¶
　　近上及室題所以懸毛羽也正義矛柄謂之矜室¶
　　矛之銎題所以識也矛柄之上銎室之下懸雉羽¶
　　以為之識鷮者雉名重鷮者重施雉羽于矛之室¶
　　題也¶
羔裘¶
洵直且侯彼其之子舎命不渝¶
　韓詩洵作恂渝作偷𫝊曰侯美也(釋/文)¶
<pb:KR1c0062_WYG_005-7b>¶
　　恂信也既信且直也毛訓洵為均朱子從之偷與¶
　　侯韻亦當從韓¶
東門之墠　有踐家室¶
　韓詩踐作靖𫝊曰靖善也言東門之外栗𣗳之下有¶
　善人可與成為家室也(太平御覽/引内傳)¶
子衿　子寧不嗣音¶
　韓詩嗣作詒傳曰詒寄也言不曾寄問也(釋/文)¶
出其東門　聊樂我員¶
<pb:KR1c0062_WYG_005-8a>¶
　韓詩員作䰟𫝊曰䰟神也(釋/文)¶
　　詩云縞衣綦巾其心神自有至樂也¶
野有蔓草¶
　韓詩外傳孔子遭齊程木子於郊傾盖而語終日顧¶
　子路取束帛十以贈先生子路曰由聞之士不中道¶
　女無媒而嫁者君子不行也子曰詩不云乎野有蔓¶
　草零露&KR0270;兮有美一人清揚婉兮邂逅相遇適我願¶
　兮齊程木子天下之賢士於是而不贈終身不之見¶
<pb:KR1c0062_WYG_005-8b>¶
　也¶
　　外傳雖非専以釋經然明以美人為賢人以邂逅¶
　　相遇為尋常道路之相值非如毛序謂男女失時¶
　　思不期而㑹也是以鄭伯享趙孟于垂隴子太叔¶
　　賦之六卿餞韓宣子于郊子齹亦賦之使其為淫¶
　　奔期㑹之詩則夲國之大夫何以賦之趙孟韓起¶
　　何以稱之乎此本毛公之説不可不叅三家以審¶
　　其是非者也朱子以鄭聲淫為鄭詩淫實毛公有¶
<pb:KR1c0062_WYG_005-9a>¶
　　以啟之¶
溱洧¶
　韓詩薛君章句曰鄭國之俗三月上已之溱洧兩水¶
　之上招䰟續䰟祓除不祥故詩人願與所悦者俱往¶
　焉(藝文/類編)¶
溱與洧方渙渙兮(韓作/洹洹)士與女方秉蕑兮　洵訏且樂¶
(洵韓/作恂)維士與女伊其相謔贈之以勺藥¶
　韓詩内傳蕑蘭也洵訏樂貌(以上/釋文)詩人言溱與洧方¶
<pb:KR1c0062_WYG_005-9b>¶
　盛流洹洹然謂三月桃花水下之時士與女方秉蘭¶
　兮秉執也衆士與衆女方執蘭而祓除(以上漢書/注引内傳)勺¶
　藥離草也言将離别贈此草也(釋/文)¶
　　按韓傳但言三月上已士女秉蘭祓除水濱與所¶
　　悦者俱往而無他詞其曰所悦者謂士與士女與¶
　　女各有平日所悦之人即伊其相謔亦是士女各¶
　　就其所悦者與之相謔耳世無道路相逄士女雜¶
　　㳫互相&KR0231;謔淫奔之理乃毛傳添出兵革不息男¶
<pb:KR1c0062_WYG_005-10a>¶
　　女相棄淫風大行諸語無論詩中絶無兵革流離¶
　　之意即秉蘭贈藥安必為目成期約之物皆非詩¶
　　中所有之義也但暮春水渙男女羣相祓禊袵交¶
　　趾錯風俗之弊自在言外詩人但直叙其事而含¶
　　刺巳在韓詩之説深得風人之㫖不可增益一語¶
鷄鳴¶
　韓序鷄鳴䜛人也(太平御覽也/一作悦人)¶
　　孔叢子引夫子之言曰於鷄鳴見古之君子不忘¶
<pb:KR1c0062_WYG_005-10b>¶
　　其敬也此君子當屬人君言若以為人臣畏䜛而¶
　　恐趨朝之晚設為夫婦之相儆其義淺矣蓋以詩¶
　　有蒼蠅之聲亂人聴聞耳　毛傳以為哀公怠政¶
　　故述賢妃之夙夜警戒以為刺朱子疑其無所證¶
　　據改為古之賢妃警君之詞按列女傳桓公好淫¶
　　樂衛姬為之不聴鄭衛之音桓公乃立衛姬為夫¶
　　人號管仲為仲父夫人治内管仲治外而齊國大¶
　　治若如集傳則齊之賢妃無逾于衛姬者矣¶
<pb:KR1c0062_WYG_005-11a>¶
匪鷄則鳴蒼蠅之聲¶
　韓詩薛君章句鷄遠鳴蠅聲相似也(文選/注)¶
　　薛漢之説正同毛傳愚謂蒼蠅之聲豈足以亂嘑¶
　　旦而聴之不分如是況蟲飛天曙喈喈之聲将住¶
　　反以蠅聲有似鷄鳴可乎詩葢曰非但鷄則鳴矣¶
　　蒼蠅業已作聲葢蠅尚無聲而疑為有也警旦之¶
　　情如話¶
還¶
<pb:KR1c0062_WYG_005-11b>¶
子之還兮(還齊作營/韓作嫙)遭我乎□之間兮(□齊作嶩/又一作巙)並驅¶
從兩肩兮揖我謂我擐兮(儇韓/作婘)¶
　齊詩崔靈恩曰嶩山名言往適營山而相逄於嶩山¶
　也¶
　　漢書地理志營齊地名說見下¶
　韓詩内傳嫙好貌婘亦好貌獸三歳曰肩(釋/文)¶
子之昌兮　子之茂兮¶
　齊詩崔靈恩集注昌茂俱齊地¶
<pb:KR1c0062_WYG_005-12a>¶
　　按漢書地理志臨淄名營邱即太公所封之地昌¶
　　茂未知何地或云營之故城即濰之昌茂即泰山¶
　　之牟牟與茂古字通未知是否¶
著¶
　顔師古曰著齊地名出濟南郡著縣也(漢書/注)¶
　　按著即古宁字如是地名則二三章曰庭曰堂又豈¶
　　地名乎顔葢三家説而未知本之何家¶
東方之日¶
<pb:KR1c0062_WYG_005-12b>¶
　韓詩薛君曰彼姝者詩人之所悅者顔色之盛若東¶
　方之日也(文選/注)¶
　　韓意亦作刺淫但東方之日非指顔色戴埴曰男¶
　　女相奔不夙則暮日出早也月出遲也¶
在我闥兮　韓詩門屏之間曰闥(釋/文)¶
東方未明¶
東方未明顚倒衣裳¶
　荀子君召其臣臣不俟駕顚倒衣裳而去禮也¶
<pb:KR1c0062_WYG_005-13a>¶
　　臣之赴召禮宜顛倒衣裳而去此二句非刺也末¶
　　章不能辰夜不夙則暮非命召不時乎乃是刺公¶
南山¶
衡從其畆(從韓/作由)¶
　韓詩内傳東西耕曰衡南北耕曰由(釋/文)¶
敝笱¶
其魚唯唯(韓作/遺遺)¶
　韓詩内傳遺遺言不能制也(釋/文)¶
<pb:KR1c0062_WYG_005-13b>¶
載驅¶
齊子發夕　韓詩發旦也　按發夕謂不俟旦而發行¶
　　于夕極言其自恣自如古説皆疎¶
&KR0029;嗟¶
舞則選兮　四矢反兮(選韓作纂/反作變)¶
　韓詩薛君曰舞則纂兮言其舞之中雅樂也(文選/注)變¶
　易也¶
　　四矢反兮鄭箋謂四矢皆得故處是巧射也韓云¶
<pb:KR1c0062_WYG_005-14a>¶
　　變易者周禮謂九射各有其儀荘公每射四矢各¶
　　變其儀也然于下禦亂又不貫矣¶
　¶
　¶
　¶
　¶
　¶
　¶
<pb:KR1c0062_WYG_005-14b>¶
　¶
　¶
　¶
　¶
　¶
　¶
　¶
　三家詩拾遺卷五¶

