# -*- mode: mandoku-view; -*-
#+TITLE: 三家詩拾遺
#+DATE: 2015-08-24 22:07:00.903865
#+PROPERTY: ID KR1c0062
#+PROPERTY: BASEEDITION WYG    
#+PROPERTY: JUAN 卷六
<pb:KR1c0062_WYG_006-1a>¶
欽定四庫全書¶
　三家詩拾遺卷六¶
　　　　　　　　　　栁州府知府范家相撰¶
　國風¶
葛屦¶
摻摻女手(摻韓/作&KR1021;)¶
　韓詩内傳&KR1021;&KR1021;女手之貌(文選/注)　古詩纎纎出素手¶
　　本此¶
<pb:KR1c0062_WYG_006-1b>¶
汾沮洳¶
　齊詩匡衡曰晉侯好儉而民畜聚(奏/疏)¶
　　儉為美徳能畜聚則户有葢藏家給人足矣如匡¶
　　衡則非刺也¶
園有桃¶
我歌且謡¶
　韓詩有章曲曰歌無章曲曰謠(釋/文)¶
伐檀¶
<pb:KR1c0062_WYG_006-2a>¶
　齊詩張楫曰伐檀刺賢者不遇明王也(文選/注)¶
　　張氏之説與毛畧同按孔叢子曰伐檀見賢者之¶
　　先事後食也與孟子答公孫丑之意正同董仲舒¶
　　及薛漢之説皆然毛傳謂在位貪鄙賢者不得仕¶
　　進張楫謂賢者不遇明王俱非詩意¶
彼君子兮不素餐兮　不素食兮¶
　韓詩薛君章句曰何為素餐素餐者質也人但有質¶
　樸而無治民之才名曰素餐尸禄者頗有所知善惡¶
<pb:KR1c0062_WYG_006-2b>¶
　不明黙然不語苟欲得禄而已譬如尸焉(文選/注)¶
　　狩獵稼穡有位之君子如此可謂質矣而又能蒞¶
　　官治民是謂不素餐之君子能不素餐則亦不尸¶
　　禄矣¶
　董仲舒曰不素食兮先其事後其食謂之治身也¶
河水清且淪漪¶
　韓詩順流而風曰淪文貌(釋/文)¶
蟋蟀¶
<pb:KR1c0062_WYG_006-3a>¶
嵗聿其莫¶
　韓詩薛君章句曰聿辭也莫晚也言君子之年嵗已¶
　晚也(文選/注)¶
　　不曰嵗晚而曰君子之年歳已晚猶云老冉冉其¶
　　将至勸其及時為樂也君子良士之稱此非刺晉¶
　　僖儉不中禮之意甚明季札聞歌唐而嘆其憂之¶
　　深有陶唐之遺民孔叢子曰於唐見儉德之大也¶
　　思深而有儉德無已太康職思其居之謂¶
<pb:KR1c0062_WYG_006-3b>¶
山有樞¶
　魯詩司馬遷曰當周公召公共和之時成侯曾孫僖¶
　侯甚嗇愛物儉不中禮國人閔之唐之變風始作(史/記)¶
子有酒食何不日鼓瑟¶
　魯詩傳曰天子食日舉樂諸侯不釋縣大夫士日琴¶
　瑟(公羊傳注/引魯傳)¶
　　此本曲禮文而魯詩引之以明上下皆不可斯須¶
　　去樂之意非専指下位也¶
<pb:KR1c0062_WYG_006-4a>¶
揚之水¶
素衣朱襮(襮魯/作綃)　魯詩内傳綃綺屬(鄭注士昏/禮引魯傳)¶
綢繆¶
見此邂逅(逅韓/作覯)¶
　韓詩内傳邂逅不固之貌(釋/文)¶
　　卒然幸遇不可乆長故曰不固毛傳别本亦作邂¶
　　逅釋文解説也與韓異義¶
有杕之杜¶
<pb:KR1c0062_WYG_006-4b>¶
噬肯適我(噬韓/作逝)¶
　韓詩内傳逝及也(釋/文)　言猶及君子之在而幸其適¶
　　我而飲食欵留之也分明幸見君子而愛之之詞¶
車粼¶
寺人之令(韓作/伶)　韓詩傳曰伶使伶也(釋/文)¶
小戎¶
俴駟孔羣¶
　韓詩駟馬不着甲曰俴駟(釋/文)¶
<pb:KR1c0062_WYG_006-5a>¶
　　按鄭箋以俴駟為四介馬孔疏以淺薄之金為甲¶
　　而韓以為不着甲何也鞌之戰不介而馳春秋時¶
　　固已有之秦人剽疾或類與¶
蒹葭¶
　韓詩薛君曰大渚如沚(文選/注)¶
終南¶
顔如渥丹(丹韓/作沰)　韓詩傳曰沰(撻各/切)赭也(釋/文)¶
黄鳥¶
<pb:KR1c0062_WYG_006-5b>¶
　齊詩匡衡曰秦伯貴信而民多從死(奏/疏)¶
　　應劭曰秦穆公與羣臣飲酣言曰生共此樂死共¶
　　此哀于是奄息仲行緘虎許諾及公薨皆從死故李¶
　　德裕論曰若三良者殉榮樂非殉仁義也此貴信之¶
　　説也史記穆公𦵏于雍從死者百七十人此民多¶
　　從死非獨三良也¶
晨風¶
□彼晨風　韓詩□作鷸謂鷸乗朝風而飛也其義不同¶
<pb:KR1c0062_WYG_006-6a>¶
　　六書故亦以晨風為朝風漢魏人則以晨風為鸇¶
渭陽¶
　魯詩劉向曰重耳入秦秦送之晉太子罃思母之恩¶
　而送舅氏曰我送舅氏曰至渭陽(列女/傳)¶
宛丘¶
　齊詩匡衡曰陳夫人好巫而民多淫祀(奏/疏)　班固曰¶
　周武王封媯滿于陳是為胡公妻以元女大姬婦人¶
　尊貴好祭祀用巫故其俗好巫鬼者也詩稱擊鼓于¶
<pb:KR1c0062_WYG_006-6b>¶
　宛丘之上婆娑于枌𣗳之下是有大姬歌舞之遺風¶
　也(地理/志)¶
　　按季札聞歌陳而嘆曰國無主其能乆乎國之無¶
　　主者民皆淫祀忘其本業而上不禁止之謂非必¶
　　以宛丘之子即為陳主也班氏故以是詩與東門¶
　　之枌並舉夫民化其上而上與下如出一心非刺¶
　　其君而何¶
東門之枌　榖旦于差韓詩作嗟謂擇令日而招同類¶
<pb:KR1c0062_WYG_006-7a>¶
　猶嗟我婦子之嗟亦偹一説¶
衡門　可以樂饑韓詩作可以療饑義亦異¶
東門之池　魯詩孔安國曰停水曰池(鄭/箋)¶
墓門¶
　魯詩劉向曰陳辨女陳之采桑女也魯大夫解居使¶
　于陳遇采桑之女止而戲之曰子為我歌吾将舍女¶
　乃歌曰墓門有棘斧以斯之夫也不良國人知之又¶
　曰為我歌其二女曰墓門有梅有鴞萃止夫也不良¶
<pb:KR1c0062_WYG_006-7b>¶
　歌以訊之大夫曰其棘則是其鴞安在女曰陳小國¶
　也攝乎大國之間加之以師旅因之以饑饉其人且¶
　亡而況鴞乎乃服而舍之(列女/傳)¶
　　此謂辨女歌墓門之詩非謂作墓門之詩也其曰¶
　　人且亡而況鴞乎借詩比刺于本義不涉楚辭何¶
　　&KR2848;鳥萃棘而縱子肆情王逸注曰解居父聘呉過¶
　　陳之墓門見婦負其子欲與之淫佚婦人引詩刺¶
　　之其説尤明諸家好竒竟有以墓門一詩為辨女¶
<pb:KR1c0062_WYG_006-8a>¶
　　作者未之考也但墓門是地非丘墓之門與左傳¶
　　正同故節而辨之焉¶
歌以訊之　韓詩訊諫也(釋/文)¶
防有鵲巢　誰侜予美(韓作/娓)韓内傳娓美也(釋/文)¶
澤陂　傷如之何(石經/作陽)魯詩傳曰陽予也¶
碩大且卷(韓卷/作㜝)　韓詩薛君曰㜝重頥也(太平/御覽)¶
匪風¶
匪風發兮匪車偈兮(偈韓/作掲)顧瞻周道中心怛兮(怛韓作/&KR1826;古怛)¶
<pb:KR1c0062_WYG_006-8b>¶
(字/)¶
　韓詩外傳成周之時隂陽調寒暑平羣生遂萬物寧¶
　故曰其風治其樂逹其驅馬也舒其民依依其行遲¶
　遲其意好好詩曰匪風發兮匪車掲兮顧瞻周道中¶
　心&KR1826;兮王吉曰是非古之風也發發者是非古之車¶
　也掲掲者葢傷之也(疏引/詩)¶
　　舉古之風與車以慨今之不然即周道之所見以¶
　　興成周之道也故卒章曰誰将西歸懷之好音¶
<pb:KR1c0062_WYG_006-9a>¶
候人¶
荷戈與祋(祋韓/作綴)　維鵜在梁不濡其翼彼其之子不稱¶
其服¶
　韓詩鄭康成曰汚澤善居泥水之中在魚梁以不濡¶
　其翼為才如君子以不稱其服為有德(表記/注)¶
　　王應麟曰此韓詩説也　言汚澤之鳥尚以不濡¶
　　其翼為才況為君子而在上可以不稱其服乎國¶
　　語載楚子引詩曰彼其之子不遂其媾郵之也郵¶
<pb:KR1c0062_WYG_006-9b>¶
　　與尤通葢古説已深¶
鳲鳩¶
鳲鳩在桑其子七兮淑人君子其儀一兮其儀一兮心¶
如結兮¶
　魯詩傳曰鳲鳩之所以飬七子者一心也君子所以¶
　理萬物者一儀也(説苑引魯/詩傳文)¶
　　按荀子曰其儀一兮心如結兮故君子結于一也¶
　　此魯説之本唯心結于一而不二斯儀見於外而¶
<pb:KR1c0062_WYG_006-10a>¶
　　如一儀一即不忒記曰其在朝廷則道仁聖禮義¶
　　之序燕處則聽雅頌之音行步則有環珮之聲升¶
　　車則有鸞和之音居處有禮進退有度百官得其¶
　　宜萬事得其序故曰其儀不忒正是四國儀一之¶
　　義大矣哉經傳皆美君子之詞毛以為刺者美古¶
　　之君子以刺今之君之不一也其説一貫¶
七月¶
　　歐陽修曰七月詩燕齊魯皆無之按太平御覽明¶
<pb:KR1c0062_WYG_006-10b>¶
　　載韓嬰七月之説即釋文亦載有八月在宇之訓¶
　　是韓詩之有七月甚明齊魯在宋時亡之已乆不¶
　　知歐公此言何本¶
四之日舉趾¶
　韓詩傳曰言至于四月始可舉趾以耕也(太平/御覽)¶
四月秀葽　獻豜于公¶
　魯詩劉向曰秀葽味苦苦葽也　鄭氏曰四歳曰肩¶
　(周禮/注)¶
<pb:KR1c0062_WYG_006-11a>¶
八月在宇　塞向墐户　嗟我婦子曰為改歳入此室¶
處¶
　韓詩宇屋霤向北向忩也(釋/文)　班固曰曰為改歳入¶
　此室處所以順隂陽備盜賊習禮文也(白虎/通)¶
二之日鑿氷冲冲¶
　韓詩氷者窮谷隂氣所結不洩則化為伏隂(初學記/引内傳)¶
　　左傳言藏氷必取之深山窮谷固隂沍寒鑿而取¶
　　之即以洩隂也可見王政之施無非節宣隂陽之¶
<pb:KR1c0062_WYG_006-11b>¶
　　道¶
鴟鴞¶
　三家詩趙岐曰鴟鴞刺邠君也(孟子/注)¶
鴟鴞鴟鴞旣取我子無毁我室恩斯勤斯鬻子之閔斯¶
　韓詩薛君曰䲭鴞鸋鴂鳥名也䲭鴞所以愛養其子¶
　者適以病之也愛養其子者謂堅固其窠巢病之者¶
　謂不知托于大𣗳茂枝反敷之葦䓟風至䓟折巢覆¶
　子死有卵則破是其病也(文選/注)¶
<pb:KR1c0062_WYG_006-12a>¶
　　以鴟鴞為鸋鴂毛傳亦同但毛以䲭鴞托言人有¶
　　取其子者鴞若曰寧取我子無毁我巢以我積日¶
　　攻堅之故也薛則以䲭鴞指武庚謂其彌縫二叔¶
　　不知自托于皇朝據國以叛終取滅亡就兩家之¶
　　説觀之薛稍為近之小毖之詩曰肇允彼桃蟲桃¶
　　蟲鷦鷯小鳥正鸋鴂之屬也䲭鴞的是鵂鶹墓門¶
　　之詩曰有鴞萃止楚詞以為&KR2848;鳥豈鸋鴂乎金縢¶
　　曰周公居東二年則罪人斯得乃為詩以貽王名¶
<pb:KR1c0062_WYG_006-12b>¶
　　之曰鴟鴞罪人指武庚故以䲭鴞目之夫能毁人¶
　　之室取人之子非鵂鶹而何集傳之説當矣¶
徹彼桑土(土韓/作杜)　予手拮据　予所蓄租¶
　韓詩杜桑根也　口足為事曰拮据租積也(俱釋/文)¶
　　按方言云東齊謂根曰杜字林作&KR2690;桑皮也¶
東山¶
鸛鳴于垤　烝在栗薪(栗韓/作□)¶
　韓詩薛君曰鸛水鳥巢居知風穴居知雨天将雨而¶
<pb:KR1c0062_WYG_006-13a>¶
　蟻出壅土鸛見之長鳴而喜也(文選/注)蓼薪衆薪也(釋/文)¶
　　按鄭箋烝塵也栗析也義各不同¶
親結其䄜　九十其儀¶
　韓詩薛君曰䄜帶也(文選/注)外傳曰九十其儀言多儀¶
　也¶
破斧¶
四國是皇(韓皇/作匡)¶
　白虎通周公東征四國是匡言周公東征述職而天¶
<pb:KR1c0062_WYG_006-13b>¶
　下皆正也　按班氏之意謂東征歸國黜陟四國之¶
　　臣而天下皆正此義亦新¶
又缺我錡　又缺我銶¶
　韓詩錡木屬銶鑿屬(釋/文)¶
伐柯¶
伐柯伐柯其則不逺¶
　韓詩外傳原天命治人心理好惡適性情而治道偹¶
　矣四者不求于外不假于人反諸已而已詩曰伐柯¶
<pb:KR1c0062_WYG_006-14a>¶
　伐柯其則不逺¶
　　外傳引詩即中庸以人治人之意非斷章取義古¶
　　引此二句皆如是解毛傳曰以其所願乎上交乎¶
　　下以其所願乎下事乎上不逺求也引大學正與¶
　　韓同葢美周公之善因人情以治人也¶
九罭¶
　韓詩九罭取鰕芘也(太平/御覽)¶
　　毛以九罭為緵罟小魚之網鰕芘則益小矣孫炎¶
<pb:KR1c0062_WYG_006-14b>¶
　　以為九囊之網則是大網朱子從之¶
　¶
　¶
　¶
　¶
　¶
　¶
　三家詩拾遺卷六¶
